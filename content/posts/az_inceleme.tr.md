---
title: 'Az - Yazmak İstediklerim'
date: '2024-11-08'
draft: true
# weight: 1
# aliases: ["/first"]
tags: ["Hakan Günday", "Doğan Kitap", "İnceleme", "Yeraltı Edebiyatı", "Edebiyat"]
categories: ["İnceleme", "Özet"]
author: "Arda Kilic"
# author: ["Me", "You"] # multiple authors
showToc: true
TocOpen: false
draft: false
hidemeta: false
comments: false
description: "Ne az ne de çok tam orta. Biz ortancalarız, her şeyin ortasındakiler. Çubuktan bir köprünün ortasındakiler. Az yaşayan ve az gülenler. Az mutlu olanlar ve az ağlayanlar."
canonicalURL: "https://ardakilic.blog/tr/posts/az_inceleme/"
disableHLJS: true # to disable highlightjs
disableShare: false
disableHLJS: false
hideSummary: false
searchHidden: true
ShowReadingTime: true
ShowBreadCrumbs: true
ShowPostNavLinks: true
ShowWordCount: true
ShowRssButtonInSectionTermList: true
UseHugoToc: true
cover:
    image: "<image path/url>" # image path/url
    alt: "<alt text>" # alt text
    caption: "<text>" # display caption under cover
    relative: false # when using page bundles set this to true
    hidden: true # only hide on current single page
---

**SPOILER!**

## Derdâ

Nerden başlamak gerekiyor? Bilmiyorum. Ne hissetmeliyim? Bilmiyorum. Sen ne hissediyorsun? Bilmesi zor öyle değil mi? Bu cevabı vereceğini biliyordum.

Bir gün yatılı bir okulun yatakhanesinde çift ranzanın alt katında uyansam ne hissederim bilmiyorum. Fakat ranzada üst katta yatan arkadaşım bir sabah boynu kırılarak ölürse kötü hissedebilirim. Derdâ altı yaşındaydı et ve taşın birleşme sesiyle uyanırken. Arkadaşının boynu kırılmış ve tam olarak altı yaşında ölmüştü. 

Derdâ, arkadaşının ölümü üzerine o kadar üzülmüştü ki Einsteinı tarihten silmiş ve onun eseri olan *izafiyet teorisi* yerine *zafiyet teorisi*ni yazmıştı. Teori şunu söylüyordu **herkesin ölüme karşı zaafı vardır**. Derdâ teoriyi pratikte kanıtlayacak tek kişi olduğu için saniyeler içinde yaşlanmış ve yüz altı yaşına girmişti. Böylece hem *izafiyet* teorisini kullanıp zamanda yüz yıl ileri gitmiş hem de *zafiyet* teorisi sayesinde ölümü iliklerinde hissetmişti.

Ölüm yetmezmiş gibi bir de intihar girişimi deneyimleyen okulun yönetimi her şeyin farkındaydı. Elbette bu sorunu çözmek için ellerinden geleni yapacaklardı fakat sorun da zaten buydu. Onlar "elinden geleni yap" diyen birini duyduğunda "ellerimi kökünden kesebilirim, en azından bunu yapabilirim" diyecek insanlardı. Yatırca'da işler böyle yürüyordu. Yani yürümüyordu.

Yatırca kendisinin ve içinde yaşayan insanların kamburuydu. Kambur olanlar tıpkı bir zamanlar Şule Gürbüzün yazdığı gibi *ara sıra evini yakmalı ve çıkıp seyretmeliydi*. Böylece Yatırca haritadan ve suç kayıtlarından silinebilirdi. Başkaları yani kambur olmayanlar Yatırca'ya gitmek istediğinde haritada bulamayabilir hatta Yatırca'nın ismini bile bilmeyebilirdi.

Ama öyle olmadı. Tek bir ev bile yakılmadı. Bir ev bile ateşler içinde yanarak ne kül oldu ne de biriktirdiği anılarla yerin dibini boyladı. Yatırca hem kendini hem de kamburları kabuğunda saklanan bir kaplumbağa gibi korudu. Oysa aynı gün içinde altı yaşında ölen bir kız çocuğuna, intihar girişiminde bulunan bir öğretmene ve bir anda yüz yıl yaşlanan Derdâ'ya ev sahipliği yapan dünyanın herhangi bir bölgesi önce karantinaya alınmalı daha sonra herkesin iyiliği için dezenfekte edilmeliydi.

Derdâ annesi Saniye'yi seviyordu. Her şeye rağmen seviyordu. Hakan Günday başka bir zaman bambaşka bir kitabında "hiçbir yere ait olmayanları iyi tanırım. Her yere aitmiş gibi davranırlar" demişti. Derdâ için doğru değildi bu sözler çünkü Derdâ bütün benliğiyle beraber Saniye'ye aitti. Yüz altı yaşında bir kız çocuğu ne kadar ait olabilirse o kadar. 

Başka bir seçeneği yoktu belki de, sonuçta babası Derdâ'yı on iki yıl önce terk edip İstanbul'a gelmişti ve böylece ona sevecek başka bir şey bırakmamıştı. Fakat yine de Saniye'nin kocası o kadar kötü bir insan değildi belli ki, çünkü eğer öyle olsaydı Saniye'yi yalnız bırakıp giderdi. O, Derdâ'yı Saniye'ye ve Saniye'yi de Derdâ'ya emanet ederek gitmişti.

Saniye bir tüccârdı, hayat satan bir tüccâr, kızını satabilecek kadar onursuz bir tüccâr. "Evim olmasın ama kızım yanımda olsun" ya da "sen oku kızım, benim gibi sürünme" diyemeyecek kadar kötü bir tüccâr. Fakat hemen kızmayın çünkü Saniye'nin tarla ve büyükbaş hayvan sahibi olmak gibi haklı sebepleri vardı. Dünyada olduğu gibi Yatırca'da da statü parayla ve makâmla belirleniyordu. Dolayısıyla Yatırca dünyanın en gerçekçi simülasyonuydu.

Saniye kızını haram yuvası olan okuldan almış ve ablasının evine gitmişti. Saniye, Derdâ'yı kazanacağı statü karşılığında daha önce görmediği bir adama satacaktı. Bu anlaşma dünyanın diğer yerlerinde kulağa iğrenç gelse de Yatırca için o kadar ahlaklı bir anlaşmaydı ki şu an en seçkin üniversitelerde okutulan ahlak felsefesi derslerine ilham olmalıydı.

Saniye kazandığı statüyle artık hem Yatırca'da rahatça yaşayabilir hem de *Londra Ekonomi Okulunda* yüksek lisansını tamamlayabilirdi. Sonuçta o artık zengin bir tarla sahibiydi. Belki de *Londra Ekonomi Okulu*nun armasında yazdığı gibi neden zengin olduğunu bile öğrenebilirdi. Yüksek lisans makalesi şöyle başlar "Kızımı Satarak Zengin Oldum" ve şöyle bitebilirdi "ben yaşayan en kötü anneyim". Sonra *geri* tuşuna birkaç kez basar ve şöyle yazardı "ben en kötü insanım".

İnsan her şeye hatta kızını sattığına bile alışabilirdi. Nitekim, Saniye de alıştı. Derdâ'yı Bezir, Ubeydullah ve Ebcet'e satarken tereddüt bile etmedi. Kızının Yatırca'dan alınıp önce İstanbul'a daha sonra Londra'ya götürüleceğini bilemezdi elbette. Kızını bir daha göremeyeceğini de bilemezdi. Hatta kızının onu kalbinden kovacağını da bilemezdi. Bilseydi yapar mıydı? Bilmiyorum.

Derdâ'nın artık bir kara çarşafı, ona eşlik eden peçesi ve olmazsa olmaz eldivenleri vardı. Derdâ artık çocuk değildi, istese de geri dönemezdi. Önce İstanbul'a gidildi, her şeyin ve her yerin merkezi İstanbul'a. Sonra İngiltere konsolosluğuna gidilerek kraliçe üzerine yemin edildi. Böylece Derdâ ve diğerleri gururlu ve onurlu birer İngiliz vatandaşı oldu. Derdâ o zamanlar vatandaşlığın ne olduğunu bilmiyordu ama onu da öğrenirdi elbet. Küçük bir kız çocuğuyken evlenmeyi öğrenmişti.

Uçağın ayakları Heathrow havalimanıyla, Bezir'in elleri Derdâ'yla ve Derdâ'nın aciz düşmüş vücudu da Londra'da yaşadığı evin küvetiyle buluşmuştu. Derdâ'yı küvette teselli eden annesi değil ama Londra'daki evinin alt katında oturan
ve Derdâ'yla aynı kederi yaşamış olan Rahime'ydi. 

Derdâ Londra'da kaldığı apartman dairesinde geçirdiği zamanları bir duvara yazabilseydi, o apartman dairesinden onlarcası gerekirdi. O apartman dairesinde ya çok fazla
zaman geçirmişti ya da ona öyle gelmişti. Biliyordu ki insan bütün hesaplamalarında yanılır ve suçlama zamanı geldiğinde her zaman birini bulabilirdi. Derdâ bu duruma
uymuyordu çünkü zamanı doğru ölçememe suçu Derdâ'ya değil, onu "saatleri öğrenelim" konusuna gelmeden okuldan alan annesi Saniye'ye aitti.

Tam da olması gerektiği gibiydi her şey. Bezir'in işi çıkmış defolup gitmişti. Derdâ'ya da etrafı keşfetmek kalmıştı. Tabii etraf onun için içinde yaşadığı ev ve kapısının karşısındaki İngiliz adamdı. İsmi Stanley olan bu adam Derdâ'ya bir meslek kazandırmış ve yakın arkadaşı Mitch de onu ünlü etmişti.

Geçirdiği *onca* zamandan sonra Derdâ mesleğini bulmuştu. Meslek onu bulmuş da diyebiliriz. Artık ona Londra'da *dominatrix* Türkiye'de *sahibe* deniyordu. Evinde Bezir'den yediği dayağın ve duyduğu hakaretlerin hıncını başka bir erkekten alabilecekti artık. Karşılığında özgürlüğünü almıştı. *Para* ve *dil*

Dil öğrenmek herhalde önemlidir. Bilmiyorum. Derdâ Londra'nın resmi dilini öğrenmeyi istiyordu. Çünkü hayatının geri kalanı için başka planları vardı. Para kazanmak istiyordu çünkü *hayatının geri kalanı için planları*nı gerçekleştirmenin tek yolu paraydı. Bir ekonomi terimiyle planlarını para sayesinde *realize* edecekti. Tabii Derdâ o an için ekonomi terimlerini bilmiyordu.

Mesleğini icraa ettiği zamanlar boyunca hem dil öğrenmiş hem de para kazanmıştı. Sonra bir mucize gerçekleşmiş ve o da Londra'daki apartman dairesinden kelimenin tam anlamıyla siktir olup gitmişti. İnsanın "siktir olup gitsem" dediği pek az yerden biri de Derdâ'nın Bezir ile yaşadığı evdi. 

Dominatrix sıfatı sebebiyle oldukça ünlüydü hatta herhangi bir pubda Derdâ ile tanışmak ve kendini teslim etmek için sabırsızlanan yüzlerce İngiliz vardı. Bunlardan biri de yıllar önce İstanbul'da ona İngiltere vatandaşlığını bahşeden İngiliz Steven'dı. İngilizler seviyordu çarşafı, yüz yıl öncesiyle hiçbir farkları yoktu. Yediden yetmişe herkes Lawrence'ın raporlarını okumuştu.

Kalacak en güvenli yer bir kölenin eviydi elbette. Köle kim mi? Basit. Steven. Derdâ'ya vatandaşlık dışında ruhunu da vermişti hem de bu sefer para kazanan taraf MI5 değil Derdâ'nın kendisiydi. Küçük bir karşılığı vardı bu anlaşmanın: Derdâ'nın artık giymeyi reddettiği siyah çarşaf ve peçe. Bambaşka ve bilinçsizce bulduğu yeni stiliyle Derdâ, Dr. Martens botları ve kazılmış kafasıyla bir *skinhead*e Steven da artık konuşma hakkı olmayan Afgan kadınlara dönüşmüştü. 

Peşini bırakmayan tesadüfler silsilesi bu sefer de Steven'ın evinde yakalamıştı Derdâ'yı. Huzurlu geçirdiği günlerin sonu Stanley'nin Steve'ının oğlu olduğunu öğrenince gelmişti. Steven'ın babasının biriktirdiği paraları uyuşturuculara yatırmak için gelmişti. Bir başka ekonomi terimiyle Stanley *UYSTRCU* adlı hisse senedini *long*layacak ve kıymetinin artmasını bekleyecekti. Oysa ne Stanley ne de Derdâ ekonomiden anlıyordu.

Steven'ın evindeki her bir kuruş uyuşturuculara ve dolayısıyla da İngiltere'de gerçekleşmesi istenen terör eylemlerine akıyordu. Bir gün çelik yelek alıyordu teröristlere diğer gün kurşun. Ama nereden bilebilirlerdi bunu? Bilmiyorum. 

Derdâ ve Stanley Steven'ı terk etmişti. Şimdi Camdenhead'e gidiyorlardı. Camdenhead içeride *gotik*lerin dışarıda da *skinhead*lerin bulunduğu bir *pub*dı. Derdâ Camdenhead'de
parasını yetiştiremediği uyuşturucular için başka bir iş teklifi alacak ve bu onun sonu olacaktı. En azından Derdâ'nın akıl sağlığı için. Akıl sağlığını kaybettikten sonra geri kazanması zaman alacak ve bulduğunda beklediğine değecekti.

Steven'ın evinden ayrılmak Stanley ve Derdâ için kesenin ağzını Singer marka dikiş makinesiyle sıkıca dikmek demekti. Fakat korkmalarına gerek yoktu çünkü Camdenhead'de tanıdık bir yüz vardı, ilk müşteri ve kendinden başka elli bir kişiyi daha bulacak kişi. Mitch. Para demek uyuşturucu demekti ve o da şu anda *pub*da yan yana oturan iki *gotik* ve bir *skinhead*de yoktu. Dolayısıyla, Mitch tam tamına elli bir müşteri bulmuş fakat bunu "basit bir film" diyerek mikroskopla görülecek kadar küçültmüştü.

Mitch Derdâ için elli bir tane Cambridge öğrencisinin dahil olduğu bir porno film ayarlamıştı. Fakat ne filmin içeriği ne de kaç para alınacağını hakkında tek bir kelime etmemişti. Sonuçta emindi, yüz iki kişi bile olsa filmde rol oynayacak ve parasını alacaktı. Çünkü çaresizlik hissi artık tüm vücudunu sarmış ve onu bir uyuz gibi kaşındırmaya başlamıştı. O zamanlar kaşınmasının sebebinin uyuşturucusuzluk olduğunu ve çekilme etkileri gördüğünü bilmiyordu elbette. 

Filmde oynayıp kendini öldürmek istedikten kısa bir süre sonra küvete yatırılmış halde buldu kendini. Bu, "temizlen. O kadar pissin ki sana dokunurken bile tiksinme duygumu gizleyemiyorum" demekti. Derdâ isteseydi eğer Cambridge tarafından basılan her İngilizce sözlükte *rapist* kelimesinin anlamını *Cambridge students* olarak değiştirebilirdi.

Elli bir kişinin dahil olduğu filmden gelen gelir de bir süre idare etmişti Stanley, Mitch ve Derdâ'yı. Fakat onun da bir sınırı vardı ve sınırı belirleyen şeye *deyim* deniyordu: hazıra dağ dayanmaz. Gerçekten de dayanmamıştı dağ yerin dibine ve para da başka kişilerin cebine girmişti. Artık yeni bir şeyler bulmalı ve bir daha asla paranın derdine düşmemeliydiler.




## Derda

## Derdâ ve Derda