---
title: 'Görünmez Canavarlar - İnceleme'
date: '2024-11-07'
draft: true
# weight: 1
# aliases: ["/first"]
tags: ["Chuck Palahniuk", "Ayrıntı Yayınları", "İnceleme", "Yeraltı Edebiyatı", "Edebiyat"]
categories: ["İnceleme"]
author: "Ben"
# author: ["Me", "You"] # multiple authors
showToc: false
TocOpen: false
draft: false
hidemeta: false
comments: false
description: "Chuck Palahniuk'un yazdığı 'Görünmez Canavarlar' romanı hakkında düşüncelerim" 
# canonicalURL: "https://canonical.url/to/page"
disableHLJS: true # to disable highlightjs
disableShare: false
disableHLJS: false
hideSummary: false
searchHidden: true
ShowReadingTime: true
ShowBreadCrumbs: true
ShowPostNavLinks: true
ShowWordCount: true
ShowRssButtonInSectionTermList: true
UseHugoToc: true
cover:
    image: "/assets/images/Gorunmez_Canavarlar.png" # image path/url
    alt: "Görünmez Canavarlar" # alt text
    caption: "Görünmez Canavarlar" # display caption under cover
    relative: false # when using page bundles set this to true
    hidden: true # only hide on current single page
---

**SPOILER!**

Bu bir inceleme değil. Sakin olun, acele etmeyin. Kılavuz şöyle:

1. Kitabı satın alın.
2. Kitabı okuyacağınız zaman sizi motive eden özlü sözlerden birini okuyun.
3. Kitabı kavradıktan sonra kendinizi teslim edin.
4. Okuyuculara kitabı anlama kabiliyeti ver. Flaş!
5. Kitabı okumayı bırakın ya da bitirin.

Gördüğünüz gibi, çok zor değil. Zaten ne demişler, "çok istemek bir şeyleri başarmanın yüzde biri falandır." O yüzden bu yüz adımlı yol, siz fark edemeden bitiverecek. Bittiğinde tekrar eski kitaplarınıza, yani işte bilirsiniz Moskova'da geçenlere, Paris'in bilmem neresindekilere veya bir olay yerine dönebilirsiniz.

Kitabın kurgusu herhalde pek de anlaşılır değil. "Pek de" demişim ama aslında ilk başlarda hiç anlaşılamasa da bir zaman sonra kurguyu en yakın arkadaşınız gibi görüyorsunuz. Bu bir sihir!

İncelemeye, yani iki gün önceye dönelim. Vazgeçtim, düne dönelim, yani incelemeyi yazmaya başladığım zamana.

Chuck, kitabın kurgusunu yaparken ne düşündü bilemiyorum ama en son Yumuşak Makine'de böyle olmuştum, gerçi o da ayrı bir görevdi benim için. Shannon McFarland, güzeller güzeli manken bir kızcağızdır; abisi zavallı Shane, eşcinsel bir ilişki sırasında kaptığı AIDS sebebiyle hayata gözlerini yumar.

Ailesi, Shane’i eşcinsel olduğu için kabul etmez. Çok normal kabul etmemesi(!). Fakat Shane’in ölümünden sonra vicdanı sızlayan aile, sevgi dolu kucaklarını en azından Shane’in ruhuna açar.

"Daha sonraları" diye başlayan cümlelerin "daha önceleri" olan bu kitapta, Shannon bir hastanede uyanır çünkü yüzünden silahla vurulmuştur. Yanında da Brandy Alexander adlı cinsiyet değiştirme ameliyatı geçirmiş biri yatıyordur.

Gayet anlaşılır, "ne var bunda?" denilebilir, ama sonuna geldiğimizde Brandy'nin aslında Shannon’ın eşcinsel abisi olduğunu, öyle bir ölüm gerçekleşmediğini ve Shannon’ın da bu mankenlik hayatından bıktığı için yüzüne ateş ettiğini öğreniriz.

Kitabın ilerleyen sayfalarında "ölenle ölünmez!" lafı gerçekleşmiş ve kimse ne ölmüş ne de diri diri gömülmüştür. Ortada yalnızca sızlayan vicdanlar ve değişen cinsiyetler vardır.

Shannon, yüzüne ateş ederek ve peçesini kullanarak görünmez bir canavar olmuştur. Abisini üç deneyişte de kurtaramamıştır. Sonu ise ayrı bir güzel; neden derseniz, Shannon’ın Shane’e kimliğini verdiği sahne, Shannon’ın hayatta kimliksiz yaşayıp, kimseye görünmeden ölmenin en iyi yol olduğunu gösterir.

Cerrahi ameliyatlar, yapay burunlar, genital bölgeler ve parmaklar... Ama asla parmak yok! Estetik cerrahinin, işkenceye uğrayıp hiçbir şey yapamadan kaldığı tek organ parmaklardır. "Bu yüzden" diyor Tyler, "insanların parmaklarına bakıp cinsiyetlerini anlayabilirsin." "Ama bu başka kitap," diyorum. "Olsun," diyor Tyler, "Beni sorgulama."

Kırmızı rujlar, pozlar ve sahte insanlar.

Bana dayanma gücü ver.
Flaş!
Bana incelememi bitirmek için ilham ver.
Flaş!

